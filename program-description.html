---
layout: default
---
<section class="task-description">
<div class="container"><div class="row"><div class="col-xs-12">
  <h1>A TechTábor</h1>
</div></div></div>
</section>

<div class="container theory"><div class="row"><div class="col-xs-12" >
<h2 id="summary">Összefoglaló</h2>

<ul>
  <li>Előfordult már veled, hogy remek termékszerű ötleted volt arra, hogy hogyan lehetne valamin javítani, csak nem
    tudtál hozzákezdeni az ötleted megvalósításához?</li>
  <li>Esetleg már van tapasztalatod az informatikában, csak nem tudod a gyakorlatban hasznosítani valóéletbeli problémák
    megoldására?</li>
</ul>
<p>
  Mindkettőre segítséget nyújt a TechTábor! Célunk az, hogy a résztvevő diákok vállalkozó szelleműségét
   és alkotókedvét fejlesztve végigkísérjük őket egy olyan informatikai projekten, melynek során megoldást
  találnak
  egy általuk választott problémára. A folyamat során az IT startupok első lépéseinek világával is
  megismerkednek, miszerint hogyan lesz egy ötletből egy más ember által is használható termék.
</p>


<h2 id="goals">Célok, motiváció</h2>

<p>
  A környezetünk tele van megoldandó problémákkal és nem hatékony megoldásokkal. Sok esetben a technológia segíthet
  ezen problémákra jobb megoldást adni. Azonban az ehhez szükséges képességek elsajátítására szinte semmilyen
  iskolai (vagy azon kívüli) tevékenység nem ad keretet.
  A program célja, hogy a diákok sikeres IT startupokhoz szükséges képességei kibontakozzanak:
</p>
<ul>
  <li>vállalkozókedv,</li>
  <li>termék tervezés,</li>
  <li>projekt szervezés,</li>
  <li>prototípus építés, iteratív fejlesztés,</li>
  <li>programozás, szoftverfejlesztés,</li>
  <li>kommunikáció,</li>
  <li>csapatmunka.</li>
</ul>

<p>
  A résztvevők egy IT szektorban tapasztalt mentor segítségével saját projekten dolgoznak, ez a tanulási folyamat lelke.
  Az egyes projektek
</p>
<ul>
  <li>egy valódi célcsoport valódi problémájának megoldását célozzák,</li>
  <li>a résztvevők személyes érdeklődéséhez passzolnak,</li>
  <li>megoldásához szükség van valamilyen technológiára, pl. weboldal, mobil app,</li>
  <li>év végéig működő prototípust hoznak létre, amelyet valódi felhasználók tudnak használni,</li>
  <li>tartalmaznak valami újat, tehát nem egy-az-egyben tudatos másolatai egy létező terméknek.</li>
</ul>

<p>
  Azokat tekintjük sikeres projektnek, amelyeknél
</p>
<ul>
  <li>a prototípust legalább 100 felhasználó többé-kevésbé sikerrel használta a kitűzött probléma megoldására,</li>
  <li>a résztvevők örömmel dolgoztak rajta :).</li>
</ul>
<p>
  Amire a programban nem fektetünk hangsúlyt:
</p>
<ul>
  <li>befektetők megnyerése,</li>
  <li>pénzügyileg fenntartható vállalkozás létrehozása.</li>
</ul>


<h2 id="program">Megvalósítás</h2>

<p>
  A program egy tanéven keresztül, októbertől júniusig tart ~25 diák részvételével. Az év során egy kétnapos, ottalvós tábor után havi rendszerességgel központi alkalmakat tartunk tanítási időben (~9-16h)
  Budapesten. A közös alkalmakon kívül jelentős önálló munkát várunk a
  résztvevőktől, a program lelke a projekten dolgozás, azt csak kiegészítik a szervezett foglalkozások. Minden csapat dedikált, tapasztalt mentort kap, aki támogatást nyújt mind a technikai megvalósításban, mint a probléma megoldásának megtervezésében, projekt szervezésben.
</p>

<p>
  Szeptemberben zajlik le a jelentkezés és a résztvevők kiválasztása. Ezután az év a kétfős csapatok megalakításával és projektválasztással kezdődik. Ezután havi rendszerességgel egész napos közös foglalkozásokat szervezünk, ahol
  egy-egy konkrét témáról tanulás mellett a diákok koncentráltan tudnak haladni, segítséget
  kérni, valamint közösségépítésre is lehetőség adódik. Az év projektbemutatóval zárul, ahol vállalkozókból, tapasztalt szoftverfejlesztőkből álló zsűri ad visszajelzést a csapatok munkájáról.
</p>

<p>Ízelítő a központi alkalmak programjából:</p>
<ul>
  <li>beszélgetés egy vállalkozóval vagy szoftverfejlesztővel,</li>
  <li>gyakorlatorientált foglalkozás UX design elvekről,</li>
  <li>bemutató az elmúlt alkalom óta tett haladásról,</li>
  <li>kódstruktúra programozási gyakorlat.</li>
</ul>


<h2 id="organisers">Mentorok</h2>

<p>
  A mentorok mind jelentős tapasztalattal rendelkeznek, tudásuk diverz. A csapatokat és mentorokat a projektek, érdeklődés és előismeretek függvényében párosítjuk. A mentorok technológiai, termék tervezési és projektvezetési tanácsokat adnak. Nem kérnek számon, a diákok felelőssége a haladás, és elakadás esetén a segítségkérés, elsősorban rajtuk múlik, mennyire élnek a mentor nyújtotta lehetőségekkel. Hisszük, hogy egy gyümölcsöző kapcsolat kialakítása a mentorral nagyon sokat ad a résztvevő diákoknak, de ez nem megy magától. A mentorok által nyújtott segítség alapvetően felfedeztető szemléletű, azaz jellemzően nem az adott problémát fogják megoldani, hanem eszközöket adnak a diákok kezébe, szempontokat, iránymutatást adnak, hogy később hasonló esetben már önállóan tudjanak a megoldáshoz közelebb kerülni.
</p>

<h2 id="target_audience">Kit várunk a táborba</h2>
<p>
  A táborba 10-11. évfolyamos diákokat várunk, akik szeretnének fejlődni egy valódi probléma technológia segítségével
  megoldásában. Fontos, hogy motivációd egész évben kitartson, érdekeljen mind a technológiai, mint a vállalkozói része
  a programnak és képes legyél önállóan, folyamatos tanári felügyelet nélkül
  dolgozni. A közös alkalmak mellett heti 4-8 óra ráfordítással érdemes számolni az egész év során. (Egy-egy hét
  kimaradhat, de a program nem működik rendszeres jelentős időráfordítás nélkül.)
</p>
<p>
  Semmilyen konkrét előismeretet nem követelünk meg, de egy tetszőleges programozási nyelven, környezetben szerzett jártasság előnyt jelent. A
  jelentkezésnél figyelembe vesszük a motivációt, a programozási tapasztalatot és a korábbi önállóan megvalósított
  projekteket, valamint a csapatmunkára való képességet.
  Tapasztalatunk szerint a programban való sikeres részvétel
  nem függ jelentősen az előzetes ismeretektől, hanem a motiváció, kitartás, alkalmazkodóképesség, kommunikáció, empátia számít.
</p>

</div></div></div>
