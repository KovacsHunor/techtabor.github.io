---
layout: default
---
<section class="task-description">
<div class="container"><div class="row"><div class="col-xs-12">
  <h1>A TechTábor programja</h1>
</div></div></div>
</section>

<div class="container theory"><div class="row"><div class="col-xs-12" >
<h2>Összefoglaló</h2>

<ul>
  <li>Előfordult már veled, hogy remek termékszerű ötleted volt arra, hogy hogyan lehetne valamin javítani, csak nem
    tudtál hozzákezdeni az ötleted megvalósításához?</li>
  <li>Esetleg már van tapasztalatod az informatikában, csak nem tudod a gyakorlatban hasznosítani valóéletbeli problémák
    megoldására?</li>
</ul>
<p>
  Mindkettőre segtséget nyújt a TechTábor! Célunk az, hogy a résztvevő diákok kreativitását, vállalkozó szelleműségét
  (kedvét) és alkotókedvét fejlesztve végigkísérjük őket egy olyan infomatikai projekten, melynek során megoldást
  találnak
  egy általuk választott probléma megoldására. A folyamat során az IT startupok első lépéseinek világával is
  megismerkednek, amely arra keresi a választ, hogy hogyan lesz egy ötletből egy más ember által is használható termék.
</p>

<h2>Célok, motiváció</h2>

<p>Az informatika oktatására kevés figyelem jut: az iskolában legfeljebb valamennyi programozást, a versenyeken pedig
  főleg csak algoritmusokat tanítanak.</p>


<p>Ezek kétségkívül értékesek, azonban sokszor sokkal fontosabb annak a megértése, hogy mit is érdemes programozni, és
  hogy hogyan lehet azt megvalósítani. Ezek mögött software engineering, product design, project management, sőt,
  vállakozói elvek sorakoznak. Ezek oktatására szinte semmilyen iskolai (vagy azon kívüli) tevékenység nem ad keretet.
</p>


<p>A környezetünk tele van megoldandó problémákkal és nem hatékony megoldásokkal.</p>
<p>
  A program célja, hogy a diákok IT startupokhoz szükséges kompetenciái kibontakozzanak:
</p>
<ul>
  <li>vállalkozókedv;</li>
  <li>kreativitás;</li>
  <li>projekt menedzsment;</li>
  <li>programozás, tech skillek, prototípus építése;</li>
  <li>kommunikáció;</li>
  <li>csapatmunka.</li>
</ul>
<p>
  A résztvevők mentor segítségével saját projekten dolgoznak, ez a tanulási folyamat lelke. Az egyes projektek
</p>
<ul>
  <li>egy valódi célcsoport valódi problémájának megoldását célozzák;</li>
  <li>a résztvevők személyes érdeklődéséhez passzolnak;</li>
  <li>benne van a ”berobbanó siker” szikrányi esélye;</li>
  <li>valamilyen IT projekt része a megvalósításnak, pl. weboldal, web app, mobil app, …</li>
  <li>az IT projekt egy működő prototípus, amelyet valódi felhasználók tudnak használni;</li>
  <li>a projektben van valami új, tehát nem egy-az-egyben tudatos másolata egy létező terméknek.</li>
</ul>
<p>
  Azokat tekintjük sikeres projektnek, amelyeknél
</p>
<ul>
  <li>a prototípust legalább 100 felhasználó többé-kevésbé sikerrel használta a kitűzött probléma megoldására;</li>
  <li>a résztvevők örömmel dolgoztak rajta :)</li>
</ul>
<p>
  Ami nem kap szerepet:
</p>
<ul>
  <li>Befektetők szerzése</li>
  <li>Pénzügyileg fenntartható vállalkozás</li>
  <li>Tényleges vállalkozás létrehozása</li>
</ul>

<h2>A program szerkezete</h2>

<p>A program egy tanév során, októbertől júniusig tart ~25 diák részvételével. A jelentkezés és kiválasztás
  szeptemberben
  zajlik. Az év során egy vagy
  két kétnapos, ottalvós tábor mellett kb havi rendszerességgel központi alkalmakat tartunk tanítási időben (~9-16h)
  Budapesten. Év
  végén zsűri ad visszajelzést a csapatok munkájáról. A közös, szervezett alkalmakon kívül jelentős önálló munkát várunk
  a
  résztvevőktől, a program lelke a projekten dolgozás, azt csak kiegészítik a szervezett foglalkozások. Havi rendszerességgel egész napos közös foglalkozásokat szervezünk ahol
  egy-egy specifikus témáról tanulás mellett koncentráltan tudnak haladni, segítséget
  kérni, valamint közösségépítésre is lehetőség adódik.
</p>

<p>Az év projektválasztással kezdődik. Egy jó projekt </p>
<ul>
  <li>Motivált vagy rajta dolgozni (a motiváció tipikusan akkor lesz erős, ha neked vagy valakinek a közvetlen
    környezetedből hasznos lenne</li>
  <li>Hasznos valakinek (a hasznosság lehet szórakozás is), lenne 100 ember aki szívesen kipróbálná</li>
  <li>Egy év alatt megvalósítható egy érdemi, már hasznos része</li>
  <li>Komoly errőforrások nélkül meg lehet csinálni (kicsiben)</li>
</ul>

<p>Ízelítő a központi alkalmak programjából</p>
<ul>
  <li>Beszélgetés egy ITban dolgozó vállalkozóval, vezetővel vagy szoftverfejlesztővel</li>
  <li>Gyakorlatorientált foglalkozás UX design elvekről</li>
  <li>Bemutató az elmúlt alkalom óta tett haladásról</li>
  <li>Kódstruktúra gyakorlat</li>
</ul>



<h2>A mentorok szerepe</h2>

<p>
  Ez a segítség alapvetően felfedeztető szemléletű, azaz a cél nem az, hogy a mentorok megmondják a megoldást, hanem az,
  hogy eszközöket adjunk a gyerekek kezébe, amivel megtalálhatják az adott problémára a megoldást, illetve ami még
  fontosabb, hogy később egy hasonló esetben már önállóan tudnak a megoldáshoz közelebb kerülni.
</p>

<p>
  A mentorok technológiai és projektvezetési tanácsokat adnak. Nem kérnek számon, a diákok felelőssége a haladás, és
  elakadás esetén a segítségkérés. A csapatokat és mentorokat a projektek, érdeklődés és előismeretek függvényében
  párosítjuk.
</p>

<h2>Kit várunk a táborba</h2>

<p>
  A táborba 10-11. évfolyamos diákokat várunk, akik akarnak és tudnak önállóan, folyamatos tanári felügyelet nélkül
  dolgozni. Erős motivációjuk van a
  programban részt venni, nem csak programozás tudásban szeretnének fejlődni. A közös alkalmak mellett heti 4-8
  óra időráfordítással érdemes számolni. (Egy-egy hét kimaradhat, de a program nem működik rendszeres jelentős
  időráfordítás nélkül.) Az iskola engedje el a diákot a havi rendszerességű tanítási időben lévő programokra.
  Előnyt jelent a programozásban szerzett jártasság, de semmilyen konkrét nyelv, technológia ismerete nem szükséges.
  Tapasztalatunk szerint a programban való sikeres részvétel
  nem függ az előzetes ismeretektől, hanem a motiváció, kitartás, alkalmazkodóképesség, kommunikáció, empátia számít.
</p>

</div></div></div>
